---
tags: vaje, om, lp, simpleks, dualnost
---
# Optimizacijske metode - vaje 20.3.2020

----

| LP $\Pi$ | Dualni LP $\Pi'$ |
| -------- | ---------------- |
| \begin{align*} \max c^\top x \\ A x &\le b \\ x &\ge 0\end{align*} | \begin{align*} \min b^\top y \\ A^\top y &\ge c \\ y &\ge 0\end{align*} |

Pričakovana časovna zahtevnost simpleksne metode za LP z $m$ omejitvami in $n$ spremenljivkami je $O(m^\alpha \log^\beta n)$ za neka $\alpha, \beta > 0$.

---

## Naloga 1

S pomočjo dualnega programa reši naslednji problem:

\begin{align*}
\max \quad - x_1 - 2 x_2 \\[1ex]
-3 x_1 + x_2 &\le -1 \\
x_1 - x_2 &\le 1 \\
-2 x_1 + 7 x_2 &\le 6 \\
9 x_1 + 4 x_2 &\le 6 \\
-5 x_1 + 2 x_2 &\le -3 \\
7 x_1 - 3 x_2 &\le 6 \\[1ex]
x_1, x_2 &\ge 0
\end{align*}

---

## Naloga 2

V mizarski delavnici izdelujejo stole, mize in omare. Proizvodni proces ima dve fazi: struženje in lakiranje. Stol stružijo $18$ minut, lakirajo $6$ minut, dobiček pri enem prodanem stolu pa je $200$ evrov. Mizo stružijo $24$ minut, lakirajo $12$ minut, z njo pa zaslužijo $500$ evrov. Omare ne stružijo, lakirajo jo pol ure, z njo pa zaslužijo $800$ evrov.

Koliko posameznih izdelkov naj izdelajo, da bodo imeli največji možen dobiček, če je čas struženja omejen s $120$ urami, čas lakiranja pa je največ $150$ ur? Zapiši tudi dualni program ter razmisli o pomenu spremenljivk in omejitev!

---

## Naloga 3

Ali je $x_1 = 7, x_2 = 1, x_3 = 3$ optimalna rešitev linearnega programa:

\begin{align*}
\max \quad 2 x_1 + 3 x_2 - x_3 \\[1ex]
x_1 - x_2 - x_3 &\le 3 \\
x_1 + 2 x_2 + 3 x_3 &\le 18 \\
x_1 + 3 x_2 - 2 x_3 &\le 4 \\[1ex]
x_1, x_2, x_3 &\ge 0
\end{align*}

----

Pomagaj si z dualnim dopolnjevanjem:

1. preveri, ali je $(x_1, x_2, x_3)$ dopustna rešitev
2. tam, kjer omejitve niso dosežene, spremenljivke dualnega problema nastavi na $0$
3. za vse spremenljivke $x_i$, različne od $0$, nastavi enačbo med spremenljivkami dualnega problema.
4. reši dobljene enačbe
5. preveri, ali je dobljena rešitev dopustna.

---

## Naloga 4

Stara mama Tilka ljubi peko piškotov in zna speči kar tri vrste piškotov: čokoladne, jajčne in maslene. Za kilogram vsakih najprej potrebuje pol kilograma moke in $200$g sladkorja. Nato za čokoladne piškote potebuje še $200$g čokolade in $100$g masla, za jajčne piškote $100$g masla in $4$ jajca, za maslene pa $200$g masla in $2$ jajci.

V soboto se poroči njena vnukinja Slavka, zato so ji sorodniki povedali, da v petek zvečer pridejo po piškote, nato pa odhiteli po opravkih in jo brez prevoza pustili doma. K sreči ima na zalogi $50$kg moke, $5$kg sladkorja, $3$kg čokolade, $2$kg masla in $40$ jajc.

----

1. Dokaži, da $15$kg čokoladnih in $2.5$kg maslenih piškotov ni optimalna rešitev.
2. Dokaži, da bo največ piškotov spekla, če speče $10$kg čokoladnih in $10$kg jajčnih piškotov.

---

## Naloga 5

Reklamna agencija želi s svojimi oglasi doseči vsaj $50000$ potrošnikov, pri čemer ima na voljo $20000$ evrov sredstev. Oglašujemo na sledečih medijih:

| Medij   | Doseg  | Cena   | Vpliv | Max. št. oglasov |
| ------- | ------ | ------ | ----- | ---------------- |
| TV SLO  | $2000$ | $1200$ | $65$  | $12$             |
| POP TV  | $3000$ | $1500$ | $90$  | $15$             |
| Val 202 | $2500$ | $200$  | $5$   | $30$             |
| Dnevnik | $1500$ | $800$  | $35$  | $10$             |
| Večer   | $1200$ | $750$  | $30$  | $5$              |

Na televiziji želimo imeti vsaj $10$ oglasov, vendar zanje lahko porabimo največ $3/4$ sredstev. Oglase želimo razporediti tako, da bomo dosegli čimvečji vpliv. Dokaži, da je $(0, 10, 5, 5, 0)$ optimalna rešitev!