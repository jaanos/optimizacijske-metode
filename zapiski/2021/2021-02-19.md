---
tags: vaje, om, problemi, lp
hackmd: https://hackmd.io/1zJnwqZPT7qZzaUQ2ECR3A
plugins: mathjax
---
# Optimizacijske metode - vaje 19.2.2021

---

## Optimizacijski problemi

Zapišite naslednje probleme kot optimizacijsko nalogo $(D, f, \mathrm{opt})$.

---

### Ekstrem

Poiščite minimum funkcije $f(x) = -x^2 + 2x + 5$.

---

### Vezani ekstrem

Poiščite valj z največjim volumnom pri dani površini $P$.

---

### Preprosti nahrbtnik

Imamo nahrbtnik s prostornino $V$ ter $n$ predmetov s prostorninami ${V_1}, \dots, {V_n}$ in cenami ${c_1}, \dots, {c_n}$. Katere predmete in s kakšnim deležem (predmete lahko režemo) naj vzamemo, da bo skupna cena čim večja?

---

### 0-1 nahrbtnik

Enak problem kot preprosti nahrbtnik, le da predmetov ne smemo rezati.

---

### Problem particije

Imamo $2 n$ jabolk s težami ${t_1}, \dots, {t_{2n}}$. Kako jih razdelimo v dve košari s po $n$ jabolki, da bo v obeh košarah čim bolj podobna teža?

---

### Najmanjša krogla

Imamo množico točk $A = \lbrace {x_1}, \dots, {x_k} \rbrace \subset \mathbb{R}^n$. Poiščite najmanjšo kroglo, ki vsebuje vse točke v $A$.

---

### Kovanci

Imamo $n$ centov. Kako jih lahko razdelimo na kovance po $1, 2, 5, 10, 20, 50$, da bodo kovanci čim bolj enakomerno zastopani? (Kaj to pomeni?)

---

### Maksimalni prerez

Imamo neusmerjen enostaven graf $G = (V, E)$. Iščemo razdelitev $V = A \cup B$, $A \cap B = \emptyset$, da bo število povezav med $A$ in $B$ čim večje.

---

### Problem trgovskega potnika

Dano imamo množico $M = \lbrace {m_i} \mid 1 \le i \le n \rbrace$ mest in funkcijo $d : M^2 \rightarrow \mathbb{R}$ razdalj med njimi. Iščemo najkrajši cikel, ki bo obiskal vsako mesto natanko enkrat.

---

### Minimalno vpeto drevo

Imamo enostaven neusmerjen graf $G = (V, E)$ in funkcijo cene povezave $c : E \rightarrow \mathbb{R}$. Iščemo vpeto drevo z najmanjšo ceno.

---

## Linearni programi

V standardni obliki zapišite linearni program:

$$
\begin{aligned}
\min \quad 2 x + y \\[1ex]
3 x + 2y - z &\ge 10 \\
x + z &\le 30 \\
y + z &= 10 \\
x &\ge 0 \\
y &\le 0
\end{aligned}
$$
